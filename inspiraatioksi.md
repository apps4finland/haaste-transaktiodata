Inspiraatioksi haasteen ratkaisuun
==================================

Haaste on tarkoituksellisesti hyvin avoin ja antaa tilaa luoda arvoa ja
vaikuttavia ratkaisuja monenlaisista arvomaailmoista tuleville ihmisille:
taloudellisuus, eettisyys, terve elämä, arjen sujuvuus, voitontavoittelu, …
Kilpailutyöt voivat olla monenluonteisia - toivomme yhtälailla näkemyksellisiä
ja innostavia tulevaisuuden skenaarioita, kuluttajia ja/tai kauppiaita
hyödyttäviä konkreettisia ideoita kuin mahdollisuuksia havainnollistavia
demoja tms.

Sähköisestä kuitista on ollut viranomaisaloitteita, mutta miten
ruohonjuuritasolta lähtien yksittäiset toimijat voisivat rakentaa parempaa
maailmaa? Samalla voisi antaa suuntaa laajemmalle suomalaisen yhteiskunnan
kehitykselle – Suomesta uudenlaisen digitaalisen maailman edelläkävijä! Nyt
uhkana on jäädä pahasti jälkeen dynaamisemmin toimivista maista…

OP-Pohjola on lanseerannut Pivo-mobiililompakon ensimmäisen version.
Tavoitteenamme on kehittää Pivosta kaikkien suomalaisten älykäs digitaalinen
mobiililompakko. 

Kilpailutöiden ei oleteta kytkeytyvän suoraan [Pivoon](http://www.pivolompakko.fi/),
vaan sen [esittelyllä](https://github.com/apps4finland/haaste-transaktiodata/blob/master/data/Pivo_esittely_A4F.pdf)
haluamme kertoa, mikä on jo nyt mahdollista asiakkaillemme. Tästä ponnistamme eteenpäin kohti tulevaisuutta.
Haluamme yhdessä etsiä mahdollisuuksia tuottaa arvoa kaikille suomalaisille kuluttajille
ja kauppiaille - sekä ostajille että myyjille.
